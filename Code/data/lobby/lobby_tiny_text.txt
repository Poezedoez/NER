Beleggers lijken geen risico's meer te willen nemen vanwege de Griekse schuldencrisis. Ook wordt gewacht op de Federal Reserve (Fed), die dinsdag begint aan zijn tweedaagse beleidsvergadering. ''Het lijkt wederom een afwachtende beursdag te worden. Er is niet veel vraag naar aandelen. Iedereen wacht op wat Fed-voorzitter Janet Yellen woensdag zal gaan zeggen over een eventuele toekomstige renteverhoging in de VS. Daarnaast blijft Griekenland boven de markt hangen en kijkt men uit naar de vergadering van de Eurogroep op donderdag", aldus analist Jos Versteeg van Theodoor Gilissen. Luchtvaartmaatschappij Air France, onderdeel van luchtvaartcombinatie Air France-KLM, liet weten verschillende vluchten te schrappen om kosten te besparen. Deze maatregelen moeten samen met andere initiatieven een besparing opleveren van 80 miljoen euro. De Telegraaf meldt dinsdag dat de pakketbezorgers van PostNL het bedrijf voor de rechter willen slepen voor compensatie van achterstallig pensioen en arbeidsongeschiktheidsverzekeringen. De bezorgers werden jarenlang ongewild behandeld als 'ondernemer', terwijl PostNL hun enige opdrachtgever was. Hierdoor hoefde het bedrijf geen sociale lasten, pensioen en verzekering af te dragen. De belangrijkste aandelenmarkten in het Verre Oosten gingen dinsdag overwegend omlaag, in navolging van de negatieve stemming op Wall Street en de Europese markten. De Nikkei in Tokio stond kort voor het einde van de handel 0,6 procent lager. De aandelenbeurzen in New York en Europa sloten maandag wederom in de min, na de verliezen van vrijdag. Opnieuw zorgde Griekenland voor onrust bij beleggers. Op Wall Street verloor de Dow-Jonesindex 0,6 procent op 17.791,17 punten. De S&P 500 zakte 0,5 procent tot 2.084,43 punten en de technologiebeurs Nasdaq daalde 0,4 procent tot 5.029,97 punten. De AEX-index in Amsterdam eindigde 1 procent lager op 472,89 punten. De Midkap daalde 1,7 procent tot 707,37 punten. De beurzen in Frankfurt, Londen en Parijs raakten tot 1,9 procent kwijt. De hoofdindex in Athene kelderde 4,7 procent. Vrijdag ging de Griekse beurs al bijna 6 procent onderuit. De euro noteerde dinsdag voor aanvang van de aandelenhandel op 1,1271 dollar, tegen 1,1249 dollar bij sluiting van de Europese beurzen op maandag. De prijs van een vat Amerikaanse olie steeg 1 procent tot 60,14 dollar. Brentolie werd 0,5 procent duurder op 64,24 dollar per vat. Bekijk de actuele beurskoersen op Belegger.nl
ah-tk-20112012-1035ISSN 0921 - 7398 TMs-Gravenhage 2011 Tweede Kamer der Staten-Generaal 2Vergaderjaar 2011Œ2012 Aanhangsel van de Handelingen Vragen gesteld door de leden der Kamer, met de daarop door de regering gegeven antwoorden 1035 Vragen van de leden Omtzigt (CDA), Groot (PvdA) en Braakhuis (GroenLinks) aan de staatssecretaris van Financiën over de vermogenstoets in de huurtoeslag voor 2012 (ingezonden 23 december 2011). Antwoord van staatssecretaris Weekers (Financiën) (ontvangen 30 december 2011). Vraag 1 Herinnert u zich nog dat u tijdens het plenaire debat over het Belastingplan 2012 heeft toegezegd dat u mensen zou informeren over de verlaging van de vermogenstoets in de huurtoeslag voor 2012, zowel middels een persbericht als middels informatie op de site van de Belastingdienst/Toeslagen? Antwoord 1In de Tweede Kamer is gesproken over de afschaffing van de kindertoeslag die de vorm heeft van een verhoging van het heffingsvrije vermogen in box 3 en het mogelijke effect hiervan op de huurtoeslag van mensen met kinderen. Ik heb verder in het plenaire debat aangegeven dat ik naar aanleiding van het Belastingplan 2012 meerdere zaken in de pers zal brengen. Na de stemming in de Tweede Kamer is een persbericht over alle wijzigingen van het Belastingplan 2012 uitgebracht. Hierin staat dat het vanaf 2012 niet meer mogelijk is een extra bedrag per minderjarig kind op te tellen bij het heffingsvrij vermogen van box 3 en dat deze maatregel mogelijk effect heeft op de huurtoeslag van mensen met minderjarige kinderen. Daarnaast is toen een bericht op de eerste pagina van de website van toeslagen (www.toesla- gen.nl) geplaatst dat de vermogenstoets huurtoeslag met minderjarige kinderen wijzigt. Het volledige bericht luidt: «Vermogenstoets huurtoeslag voor aanvragers met minderjarige kinderen wijzigt in 2012 Vanaf 2012 kunt u geen extra bedrag per minderjarig kind bij het heffingvrij vermogen (box 3) meer optellen. Deze maatregel heeft mogelijk effect op uw huurtoeslag. Heffingvrij vermogen is een vast bedrag van uw bezittingen min schulden waarover geen belasting hoeft te worden betaald. Vanaf 2012 kunt u alleen rekenen met uw eigen heffingvrije vermogen (21 139). Als u heel 2012 een fiscale partner hebt of daarvoor kiest, is het heffingvrije vermogen 42 278. Komt u op toetsdatum 1 januari 2012 boven het heffingvrije vermogen uit? Dan hebt u geen recht op huurtoeslag voor 2012. Zet dan zelf uw huurtoeslag Tweede Kamer, vergaderjaar 2011Œ2012, Aanhangsel1 stop. Uw huurtoeslag stopzetten met ingang van 1 januari 2012 kan vanaf december 2011.» Verder zijn de intermediairs (o.a. woningbouwcorporaties, sociale raadslieden en gemeenten) geïnformeerd over de afschaffen van de kindertoeslag van het heffingsvrije vermogen in box 3, zodat zij hun klanten hierover kunnen informeren. Vraag 2 Klopt het dat mensen, als zij ook maar 1 boven de vermogenstoets uitkomen op 1 januari hun hele huurtoeslag over het jaar 2012 kunnen kwijtraken? Antwoord 2Ja, de wetgever heeft in de Wet op de huurtoeslag gekozen voor een vermogenstoets waarbij men geen recht op huurtoeslag heeft wanneer men boven het bedrag van de vrijstelling van box 3 van de Wet op de Inkomsten- belasting uitkomt. Vraag 3 Acht u het denkbaar dat deze mensen en de buitengewoon efficiënte Belastingdienst/Toeslagen daar pas na een jaar achter komen, zodat zij geconfronteerd kunnen worden met terugvorderingen van vele duizenden euroTMs? Antwoord 3De wetgever heeft in de Algemene wet inkomensafhankelijke regelingen bepaald dat aanvragers van een toeslag wijzigingen die van belang zijn voor het recht op en de hoogte van de toeslag aan de Belastingdienst/Toeslagen moeten doorgeven. De Belastingdienst/Toeslagen kan dan hierop (het voorschot op) de toeslag aanpassen. Het gaat bijvoorbeeld om wijzigingen in de huishoudsamenstelling, het inkomen en in het geval van de huurtoeslag een wijziging in het vermogen. Indien toeslagaanvragers deze wijzigingen direct doorgeven kan hierdoor worden voorkomen dat na afloop van het toeslagjaar bij het definitief toekennen van de toeslag een nabetaling of terugvordering plaatsvindt. In het bericht op de website van Belastingdienst/ Toeslagen worden aanvragers van een huurtoeslag opgeroepen zelf hun huurtoeslag stop te zetten op het moment dat ze vaststellen dat hun vermogen boven het heffingsvrije vermogen uitkomt. Vraag 4 Klopt het dat er op 23 december 2012 geen bericht staat op de site van de Belastingdienst/Toeslagen, terwijl veel andere wijzigingen, zoals de verlaging van de huurtoeslag en de kinderopvangtoeslag wel helder en duidelijk vermeld worden op http://www.toeslagen.nl/2012? Antwoord 4Nee, dit klopt niet. Zoals gemeld in het antwoord op vraag 1, is na de stemming van het Belastingplan 2012 een bericht geplaatst op de website van de Belastingdienst/Toeslagen onder de kop «actueel». Vraag 5 Klopt het dat er geen apart persbericht is verschenen over de verlaging van de vermogenstoets voor gezinnen met kinderen en huurtoeslag? Antwoord 5Zoals gemeld in het antwoord op vraag 1 heb ik een persbericht over het Belastingplan 2012 uitgebracht waarin onder andere staat dat het vanaf 2012 niet meer mogelijk is een extra bedrag per minderjarig kind op te tellen bij het heffingsvrij vermogen van box 3 en dat deze maatregel mogelijk effect heeft op de huurtoeslag van mensen met minderjarige kinderen. Er is gekozen voor één persbericht omdat dit doelmatiger is dan over alle wijzigingen en gevolgen van het Belastingplan 2012 afzonderlijke persberich- ten uit te brengen. Daarnaast is ervoor gekozen om toeslaggerechtigden te informeren via internet omdat dit een doelmatig medium is gebleken. Tweede Kamer, vergaderjaar 2011Œ2012, Aanhangsel2 Vraag 6 en 7 Deelt u de mening dat de ene zin in het lange nieuwsbericht «Tweede Kamer stemt in met Belastingplan 2012» over de vermogenstoets niet geleid heeft tot aandacht voor dit probleem bij de doelgroep die het hier betreft? Bent u bereid om per ommegaande in beide lacunes te voorzien en breed bekendheid te geven aan deze maatregel, zoals toegezegd in de Kamer? Antwoord 6 en 7De website van de Belastingdienst/Toeslagen is het belangrijkste medium om bij toeslagaanvragers aandacht te vragen voor actuele zaken die spelen bij toeslagen. Toeslagaanvragers worden door de Belastingdienst erop geatten- deerd om naar deze website te gaan en de berichten te lezen. Zoals gesteld in het antwoord op vraag 1 geeft de Belastingdienst/Toeslagen aan de wijziging in het heffingsvrij vermogen op deze website uitvoerig aandacht. Daarnaast is hierover een passage opgenomen in het persbericht van het Belastingplan 2012 en worden intermediairs geïnformeerd. Ik ben van mening dat hiermee in redelijkheid voldoende inspanning is gedaan om de desbetreffende toeslaggerechtigden te informeren. Vraag 8 Kunt u deze vragen binnen vijf dagen beantwoorden? Antwoord 8Dit is bijna gelukt. Toelichting: Deze vragen dienen ter aanvulling op eerdere vragen terzake van de leden Karabulut en Bashir (beiden SP), ingezonden 23 december 2011 (vraagnum- mer 2011Z27496).Tweede Kamer, vergaderjaar 2011Œ2012, Aanhangsel3
Tweede Kamer der Staten-Generaal 2Vergaderjaar 2012Œ2013 22 112Nieuwe Commissievoorstellen en initiatieven van de lidstaten van de Europese Unie Nr. 1600 BRIEF VAN DE MINISTER VAN BUITENLANDSE ZAKEN Aan de Voorzitter van de Tweede Kamer der Staten-Generaal Den Haag, 5 april 2013 Overeenkomstig de bestaande afspraken heb ik de eer u hierbij vier fiches aan te bieden die werden opgesteld door de werkgroep Beoordeling Nieuwe Commissievoorstellen (BNC). Fiche 1: Mededeling een waardig leven voor iedereen (Kamerstuk 22 112, nr. 1598) Fiche 2: Richtlijn tot aanpassing vijf arbo-richtlijnen aan verordening 1272/2008 (etikettering) (Kamerstuk 22 112, nr. 1599) Fiche 3: Besluit Europees systeem bewaking ruimteinfrastructuur Fiche 4: Mededeling EU industriebeleid op het gebied van de ruimtevaart (Kamerstuk 22 112, nr. 1601) De minister van Buitenlandse Zaken, F.C.G.M. Timmermans kst-22112-1600ISSN 0921 - 7371TMs-Gravenhage 2013 Tweede Kamer, vergaderjaar 2012Œ2013, 22 112, nr. 16001 Fiche: Besluit Europees systeem bewaking ruimteinfrastructuur. 1. Algemene gegevens Titel voorstel Voorstel voor een besluit tot instelling van een ondersteuningspro- gramma voor ruimtebewaking en -monitoring. Datum ontvangst Commissiedocument 28 februari 2013 Nr. Commissiedocument COM(2013)107 Pre-lex http://ec.europa.eu/prelex/detail_dossier_real.cfm?CL=nl&DosId=202438 Nr. impact assessment Commissie en Opinie Impact-assessment Board SWD(2013) 55 Behandelingstraject Raad Raad voor Concurrentievermogen Eerstverantwoordelijk ministerie Ministerie van Economische Zaken Rechtsbasis, besluitvormingsprocedure Raad, rol Europees Parlement, gedelegeerde en/of uitvoeringshandelingen a)Rechtsbasis: Artikel 189, lid 2 VWEU b)Besluitvormingsprocedure Raad en rol Europees Parlement: Gewone wetgevingsprocedure (gekwalificeerde meerderheid Raad, medebeslissing EP) c)Gedelegeerde en/of uitvoeringshandelingen Het voorstel bevat uitvoeringshandelingen: de Commissie kan een meerjarig werkprogramma voor het SST-ondersteuningsprogramma vaststellen (artikel 6, lid 2). De Commissie keurt daarnaast uitvoerings- besluiten goed met betrekking tot de vervulling van de criteria voor toetreding tot het systeem door de lidstaten. Beide uitvoeringshande- lingen komen tot stand via de onderzoeksprocedure. 2. Essentie voorstel Het voorstel behelst een besluit omtrent de ondersteuning van een systeem van ruimtebewaking en -monitoring. Op dit moment is de Europese ruimtevaart afhankelijk van de gegevens uit de Verenigde Staten om botsingen en inslagen te voorspellen. Dit systeem is aan het verou- deren en onder militaire controle. Een Europees systeem garandeert enerzijds de onafhankelijkheid en gelijkwaardigheid van Europa, maar is ook een bijdrage aan een mondiaal systeem, waardoor de kansen toenemen dat een dergelijke gebeurtenis accuraat voorspeld kan worden. Doel van het systeem is het beschermen van de ruimtevaartinfrastructuur (satellieten) en van de Europese bevolking tegen de effecten van inslag van (en botsingen met) objecten uit de ruimte. Dit gebeurt door zowel het opzetten van een dienst voor de voorspelling van dergelijke gebeurte- nissen (Europese Space Surveillance and Tracking-dienst) en door het benutten van en bijdragen aan bestaande infrastructuur voor het volgen van ruimtepuin (onder meer met behulp van een grote militaire radar). Tweede Kamer, vergaderjaar 2012Œ2013, 22 112, nr. 16002 3. Wat is de Nederlandse grondhouding ten aanzien van de bevoegdheidsvaststelling, subsidiariteit en proportionaliteit van deze mededeling en de eventueel daarin aangekondigde concrete wet- en regelgeving? Hoe schat Nederland de financiële gevolgen in, alsmede de gevolgen op het gebied van regeldruk en adminis- tratieve lasten? Bevoegdheidsvaststelling De EU is bevoegd op grond art 189 VWEU, lid 2. Nederland kan zich vinden in deze bevoegdheid. Subsidiariteits en Proportionaliteit De subsidiariteit wordt beoordeeld als positief. Nederland stemt in met het principe van een Europees systeem voor het volgen van ruimtepuin. Zoals ruimtevaart, onder meer om redenen van efficiency, al in Europese samenwerking plaatsvindt, is een dergelijk systeem ook een gezamenlijke Europese Œ en idealiter een mondiale- verantwoordelijkheid. Ook ten aanzien van de proportionaliteit van het voorstel heeft Nederland een positieve grondhouding. Het voorstel staat in de juiste verhouding tot het doel, namelijk het beschermen van de ruimtevaartinfrastructuur en van de Europese bevolking. Er wordt op efficiënte wijze omgegaan met de beschikbare middelen. Financiële gevolgen, regeldruk en administratieve lasten De geschatte kosten bedragen 73 miljoen euro, voor de periode 2014Œ2020, en kunnen onder meer worden gefinancierd vanuit de programmaTMs Galileo, Horizon 2020 en het fonds voor Interne Veiligheid. Deze kosten dienen binnen de kaders voor het MFK 2014Œ2020 te worden opgevangen. Het besluit zorgt niet voor een toename in regeldruk en administratieve lasten. 4. Nederlandse positie over de mededeling Nederland kan het besluit van de Commissie ondersteunen. Het huidig besluit legt de nadruk op de ontwikkeling van diensten en een bijdrage aan bestaande infrastructuur, hetgeen een efficiënte wijze is van omgaan met de beschikbare middelen (technisch en financieel) in Europa. Onduidelijk in het commissievoorstel is nog waar precies de eindverantwoordelijkheid ligt voor het beschrijven en implementeren van een systeem en wie verantwoordelijk is voor het formuleren van de gebruikerseisen. Nederland zal erop aandringen dat de Commissie daarvoor een duidelijker verantwoordelijkheid neemt, in samenwerking met de Europese ruimtevaartorganisatie European Space Agency. Die verantwoordelijk staat impliciet in het huidige voorstel, maar er is ruimte om in het aangekondigde implementatieplan de samenwerking verder te concretiseren. Financiering van de SST-ambities zal uit de bestaande MFK-middelen/-programmaTMs moeten komen. Tweede Kamer, vergaderjaar 2012Œ2013, 22 112, nr. 16003
Dat meldt De Telegraaf . De 31-jarige verdediger en Ajax moeten alleen nog een afrondend gesprek voeren. “Dat gebeurt na mijn vakantie”, aldus Heitinga. Volgens zijn zaakwaarnemer Rob Jansen kan het normaal gesproken niet meer mis gaan. “Het is bij mij de gewoonte om de speler de laatste klap te laten geven. John zit nu in het buitenland, daarom is dat nu niet mogelijk en doen we het laatste gesprek eind juni.” De verdediger gaat er naar eigen zeggen flink op achteruit in salaris. "Ik heb niet de behoefte om op onderhandelingen in te gaan. Het is wel een feit dat ik graag naar Ajax wilde komen en daarvoor bereid was om heel veel geld in te leveren ten opzichte van Hertha BSC." Heitinga had nog een contract voor één jaar bij Hertha BSC, maar mag transfervrij vertrekken bij de club uit Berlijn. De 87-voudig international kon afgelopen half jaar nauwelijks op speeltijd rekenen bij de Bundesliga-club. Trainer Frank de Boer heeft een belangrijke rol gespeeld bij de keuze van Heitinga voor Ajax. "Hij wilde me er graag bij hebben. Er was meer belangstelling, onder meer uit het Midden-Oosten en China. Dit voelt als thuiskomen. Geld is geen drijfveer, slechts de sportieve uitdaging", stelt de verdediger. Heitinga speelde tussen 2001 en 2008 152 competitieduels voor de hoofdmacht van Ajax. Daarna speelde hij een seizoen voor Atletico Madrid en kwam hij 4,5 jaar uit voor Everton.  Na een kort verblijf bij Fulham kwam Heitinga bij Hertha BSC uit Berlijn terecht. Daar kwam hij afgelopen seizoen weinig aan spelen toe.
ah-tk-20112012-1013ISSN 0921 - 7398 TMs-Gravenhage 2011 Tweede Kamer der Staten-Generaal 2Vergaderjaar 2011Œ2012 Aanhangsel van de Handelingen Vragen gesteld door de leden der Kamer, met de daarop door de regering gegeven antwoorden 1013 Vragen van het lid Gerbrands (PVV) aan de staatssecretaris van Volksgezondheid, Welzijn en Sport over het bericht dat er zeer hoge risicoTMs bij thuiszorgorganisatie Parnassus zijn geconstateerd (ingezonden 12 december 2011). Antwoord van staatssecretaris Veldhuijzen van Zanten-Hyllner (Volksgezondheid, Welzijn en Sport) (ontvangen 27 december 2011). Vraag 1 Bent u bekend met het artikel «Zeer hoge risicoTMs bij thuiszorgorganisatie»?1 Antwoord 1Ja. Vraag 2 Betreft het hier één locatie van de organisatie of de gehele organisatie? Antwoord 2Parnassus werkt vanuit één locatie. Vraag 3 Zijn er patiënten die schade hebben ondervonden of nog ondervinden van het ongeoorloofd veranderen van medicatie door medewerkers zonder hiervoor een arts te raadplegen? Antwoord 3Het is mij niet bekend of er bij de betreffende thuiszorginstelling cliënten schade hebben ondervonden als gevolg van ongeoorloofd veranderen van medicatie door medewerkers, zonder hiervoor een arts te hebben geraad- pleegd. De Inspectie voor de Gezondheidszorg (verder: inspectie) heeft geen meldingen ontvangen over schade bij patiënten als gevolg van het verande- ren van de medicatie zonder het raadplegen van een arts. De inspectie heeft wel een melding ontvangen over het onjuist gebruik van medicatie en het niet houden aan een richtlijn bij Parnassus. In deze gevallen is geen sprake geweest van schade voor de patiënt, wel van onverantwoorde zorg. 1Telegraaf, 8 december 2011, «Zeer hoge risicoTMs bij thuiszorgorganisatie». Tweede Kamer, vergaderjaar 2011Œ2012, Aanhangsel1 Vraag 4 Kunt u verklaren waarom bijscholing dan wel voldoende scholing ontbreekt bij Parnassus en komt dit probleem ook bij andere thuiszorgorganisaties voor? Antwoord 4Het ontbrak bij Parnassus aan een scholingsplan en scholingsbeleid. Het aanbod van scholing aan medewerkers is een verantwoordelijkheid van de organisatie zelf. De inspectie heeft geconstateerd dat het huidige aanbod onvoldoende is. Dit probleem komt ook bij andere thuiszorgorganisaties voor, zo blijkt uit het rapport «Medicatieveiligheid voor kwetsbare groepen in de langdurige zorg en zorg thuis onvoldoende» van de inspectie, d.d. september 2010. Vraag 5 Deelt u de mening, dat dit geen probleem van de afgelopen periode is? Antwoord 5Ik ben het met u eens dat dit probleem al langer bestaat. Dit blijkt ook uit het rapport dat ik noemde in het antwoord op vraag 4. In het follow-up rapport van september 2011 constateerde de inspectie dat veel verbetering zichtbaar is in de sector «zorg thuis». Vraag 6 Deelt u de mening dat de onregelmatigheden bij Parnassus eerder door de Inspectie voor de Gezondheidszorg (IGZ) opgemerkt hadden moeten worden? zo neen, waarom niet? Antwoord 6Neen. De inspectie houdt binnen de beschikbare middelen toezicht op de risicoTMs omtrent medicatieveiligheid. De inspectie besteedt sinds 2009 meer aandacht aan dit specifieke risico door onder meer een thematisch toezicht. Dit heeft geleid tot het genoemde rapport uit 2010 en de follow-up daarvan in 2011. Daarnaast betrekt de inspectie dit risico expliciet bij het bepalen van inspectiebezoeken. Ten slotte maakt de inspectie gebruik van meldingen voor haar toezicht. In deze casus heeft de inspectie gehandeld naar aanleiding van de eerder genoemde melding over medicatieveiligheid. De inspectie heeft bij deze melding direct besloten om de medicatieveiligheid bij Parnassus te toetsen. Vraag 7 Deelt u de mening dat de werkwijze van Parnassus, gezien het IGZ-onderzoek, onverantwoord is en per direct aangepast dient te worden om zo de veiligheid van patiënten te waarborgen? Antwoord 7Ja. Naar aanleiding van het inspectierapport zijn de instelling direct maatre- gelen opgelegd. Vraag 8 Deelt u de mening, dat het huidige bestuur haar functie moet neerleggen gezien het feit dat het bestuur niets heeft ondernomen om de negatieve tendens te doorbreken en hiermee de veiligheid van patiënten langdurig in gevaar heeft gebracht? Zo neen, waarom niet? Antwoord 8De bestuurder wordt conform het landelijk handhavingskader medicatieveilig- heid in de gelegenheid gesteld om de risicoTMs op korte termijn te reduceren. De inspectie volgt dit nauwlettend. Indien dit tot onvoldoende resultaat leidt, worden andere handhavingsmaatregelen niet uitgesloten. Het is aan de Raad van Toezicht om te bepalen of bestuurders hun functie kunnen behouden of zouden moeten neerleggen.Tweede Kamer, vergaderjaar 2011Œ2012, Aanhangsel2
Tweede Kamer der Staten-Generaal 2Vergaderjaar 2012Œ2013 29 385Aanleg en de aanpassing van hoofdinfrastructuur Nr. 75 BRIEF VAN DE MINISTER VAN INFRASTRUCTUUR EN MILIEU Aan de Voorzitter van de Tweede Kamer der Staten-Generaal Den Haag, 5 april 2013 Tijdens het VAO MIRT van 5 juli 2012 is de motie Verhoeven (Kamerstuk 33 000 A, nr. 78) aangenomen. In de motie wordt gevraagd naar een protocol voor de omgang met kansrijke burgerinitiatieven op het gebied van infrastructuur. Bij deze informeer ik u over de uitvoering van deze motie. De reeds bestaande en in MIRT-projecten toegepaste Code Publiekspartici- patie Sneller en Beter, die op 12 november 2009 naar uw Kamer is gezonden (Kamerstuk 29 385, nr. 56), is ter uitvoering van de motie ingrijpend herzien. Ik heb gekozen voor deze herziening om niet te komen met een nieuw instrument. De herziening heeft geleid tot bijgevoegde Code Maatschappelijke Participatie.1 De Code bevat gedragsregels die een aanvulling zijn op de spelregels van het MIRT en dus in MIRT-projecten zal worden toegepast. Het herzien van de code is opgepakt als schoolvoorbeeld van participatie. Via het Overleg Infrastructuur en Milieu zijn ruim 100 maatschappelijke organisaties en ervaringsdeskundigen uitgenodigd om te reageren. Uit de reacties blijkt een brede steun voor deze wijze van uitvoering van de motie. De inbreng van de maatschappelijke organisaties en ervaringsdes- kundigen heeft geleid tot een herkenbaar, ambitieus en volledig docu- ment. De komende maanden wil ik benutten om de Code te implemen- teren. De minister van Infrastructuur en Milieu, M.H. Schultz van Haegen-Maas Geesteranus1Ter inzage gelegd bij het Centraal Informatiepunt Tweede Kamer kst-29385-75ISSN 0921 - 7371TMs-Gravenhage 2013 Tweede Kamer, vergaderjaar 2012Œ2013, 29 385, nr. 75
In de Volkskrant staat dinsdag een annonce, ondertekend door H.H. Polzer. De mededeling is een handgeschreven gedicht op rijm. De tekst luidt: "Even uw aandacht graag! Korte berichtgeving: Ondergenoemde Is niet meer in beeld - Wat hier (behalve voor Onbelangstellenden) Hartelijk groetend Wordt medegedeeld" Drs. P
ah-tk-20112012-1211ISSN 0921 - 7398 TMs-Gravenhage 2012 Tweede Kamer der Staten-Generaal 2Vergaderjaar 2011Œ2012 Aanhangsel van de Handelingen Vragen gesteld door de leden der Kamer, met de daarop door de regering gegeven antwoorden 1211 Vragen van het lid Arib (PvdA) aan de ministers van Volksgezondheid, Welzijn en Sport en van Veiligheid en Justitie over levensgevaarlijke therapieën voor huilbabyTMs (ingezonden 20 december 2011). Mededeling van minister Schippers (Volksgezondheid, Welzijn en Sport) (ontvangen 17 januari 2012). Vraag 1 Bent u op de hoogte van de wildgroei aan therapeuten die babyTMs behandelen door ze dubbel te vouwen of diep te buigen, met mogelijk levensgevaarlijke gevolgen?1 Vraag 2 Hoeveel therapeuten bieden dergelijke therapie aan in Nederland? Hoeveel reguliere zorgverleners bieden daarnaast dit soort therapieën aan? Vraag 3 Bent u van mening dat een reguliere zorgverlener expliciet aan de patiënt kenbaar moet maken dat hij zich op dat moment niet bezighoud met bv. fysiotherapie of osteopathie? Vindt u dat een reguliere zorgverlener, opgenomen in Wet beroepen in de individuele Gezondheidszorg (BIG), die daarnaast dit soort therapieën uitvoert en nalaat er op te wijzen dat ditgeen onderdeel van de reguliere praktijk is, strafbaar is? Vindt u dat hier actieve controle op moet plaatsvinden vanuit de beroepsverenigingen? Welke rol speelt de Inspectie voor de Gezondheidszorg (IGZ) ten aanzien van dit soort therapieën? Vraag 4 Hoeveel meldingen cq signalen heeft de IGZ ontvangen ten aanzien van dit soort therapieën voor babyTMs? Van wie? Sinds wanneer? Welke actie is hierop ondernomen? Vraag 5 Kunt u zich voorstellen dat ouders met een huilbaby uiteindelijk zo wanhopig zijn dat ze zich tot therapeuten wenden die zeggen dat een therapie met diep buigen, dubbelvouwen van de baby of het terugbrengen in foetale positie zal helpen? 1Rtl-4 uitzending 17 december 2011.Tweede Kamer, vergaderjaar 2011Œ2012, Aanhangsel1 Vraag 6 Denkt u dat ouders voldoende op de hoogte zijn van het verschil tussen reguliere en alternatieve therapieën? Zo nee, wat zou er moeten veranderen, en tot wiens verantwoordelijkheid behoort dat? Vraag 7 Vindt u het een taak van de overheid om er voor te zorgen of het in ieder geval mogelijk te maken dat ouders de juiste keuze maken? Vraag 8 Vindt u het een taak van de overheid om er voor te zorgen dat ouders geen gebruik maken van dit soort therapeuten omdat dit levensgevaarlijke gevolgen kan hebben voor zeer jonge kinderen? Zo nee, waarom niet? Zo ja, hoe gaat u deze verantwoordelijkheid vormgeven? Mededeling De vragen van het Kamerlid Arib (PvdA) over levensgevaarlijke therapieën voor huilbabyTMs (2011Z26810) kunnen tot mijn spijt niet binnen de gebruike- lijke termijn worden beantwoord. Ik zal u zo spoedig mogelijk de antwoorden op de Kamervragen doen toekomen.Tweede Kamer, vergaderjaar 2011Œ2012, Aanhangsel2
Tweede Kamer der Staten-Generaal 2Vergaderjaar 2012Œ2013 31 936Luchtvaartbeleid Nr. 136 BRIEF VAN DE STAATSSECRETARIS VAN INFRASTRUCTUUR EN MILIEU Aan de Voorzitter van de Tweede Kamer der Staten-Generaal Den Haag, 5 april 2013 In het Aldersadvies Eindhoven is bepaald dat er ten behoeve van de monitoring van de uitvoering van het advies elk jaar een jaarverslag wordt opgesteld. Dit ook ten behoeve van de evaluatie van de eerste fase van de ontwikkeling van Eindhoven Airport. Bijgevoegd treft u het Jaarverslag 2012 Alderstafel Eindhoven.1 De staatssecretaris van Infrastructuur en Milieu, W.J. Mansveld 1Ter inzage gelegd bij het Centraal Informatiepunt Tweede Kamer kst-31936-136ISSN 0921 - 7371TMs-Gravenhage 2013 Tweede Kamer, vergaderjaar 2012Œ2013, 31 936, nr. 136
Tweede Kamer der Staten-Generaal 2Vergaderjaar 2012Œ2013 33 037Mestbeleid Nr. 49 BRIEF VAN DE STAATSSECRETARIS VAN INFRASTRUCTUUR EN MILIEU Aan de Voorzitter van de Tweede Kamer der Staten-Generaal Den Haag, 28 maart 2013 Zoals toegezegd tijdens het Algemeen Overleg met uw Kamer op 11 december 2012 (Kamerstuk 33 400 A, nr. 44) over het Meerjarenpro- gramma Infrastructuur, Ruimte en Transport, stuur ik u hierbij mede namens de staatssecretaris van Economische Zaken de kabinetsreactie op het signalement van de Gezondheidsraad De invloed van stikstof op de gezondheid. Ik waardeer het dat de Gezondheidsraad de stikstofproblematiek vanuit een integrale bril heeft bekeken. In het milieu kan reactief stikstof1 diverse vormen aannemen, die deels in elkaar kunnen overgaan en elk weer hun eigen milieueffecten kennen. Er is sprake van een complexe samenhang tussen reactief stikstof en bijbehorende effecten, die zoals de raad aangeeft, maar slechts ten dele worden begrepen. Wat uit het signalement van de raad blijkt is dat er grote onzekerheden bestaan over de gezondheidseffecten. Dat geldt niet voor ozon, dat mede door stikstofdioxide gevormd wordt, en waarvan duidelijk is dat inademing schade aan de luchtwegen veroorzaakt. Ook is duidelijk dat ammoniak en stikstofoxiden bijdragen aan de vorming van fijnstof dat eveneens aantoonbaar schadelijk is voor longen en luchtwegen. Op grond van het voorzorgsprincipe pleit de raad Œ ondanks de grote onzekerheden over de gezondheidseffecten Œ voor intensivering van het stikstofbeleid. Naast voorzorg, om gezondheidsschade te voorkomen, zie ik echter nog andere redenen om actief beleid te voeren. Het gaat dan met name om niet-gezondheidsgerelateerde schade door klimaatverandering, mede veroorzaakt door lachgas, en om eutrofiëring waardoor soorten en natuur bedreigd worden. Nederland voert dan ook steeds verdergaand 1Chemische verbindingen waarin stikstof voorkomt en die biologisch actief zijn, zoals ammoniak, stikstofoxiden, nitraatverbindingen en lachgas. kst-33037-49ISSN 0921 - 7371TMs-Gravenhage 2013 Tweede Kamer, vergaderjaar 2012Œ2013, 33 037, nr. 491 beleid gericht op het tegengaan van vermesting van natuurgebieden en oppervlaktewater. Op beide terreinen liggen nog grote opgaven. Hieronder schets ik volgens de indeling van het signalement eerst het huidige stikstofbeleid en de tot dusver behaalde resultaten. Vervolgens ga ik in op de hoofdpunten die de Gezondheidsraad signaleert. Stikstofbeleid en resultaten tot nu toe Ammoniak De uitstoot van ammoniak in Nederland is voor het overgrote deel afkomstig uit de landbouwsector. Tussen 1990 en 2010 is deze emissie met ongeveer tweederde verminderd vooral door de afname van de veestapel, stalmaatregelen en de verplichting tot het emissiearm uitrijden van mest. Hoewel het tempo van de vermindering van ammoniakemissie sinds 2000 is afgenomen, wordt tussen 2010 en 2020 met het huidige vastgestelde beleid een verdere afname voorzien. Daarmee wordt ook de vorming van secundair fijnstof, dat verantwoordelijk is voor de gezond- heidseffecten van ammoniak, verder afgeremd. Stikstofdioxide De emissies van NOx afkomstig uit transport, energieopwekking en industrie zijn sinds 1990 met ruim 50% gedaald. De verwachting is dat deze daling zich in de komende jaren verder voortzet. De daling is te danken aan maatregelen zoals rookgaszuivering bij energiecentrales en fabrieken en de voortschrijdende Europese emissienormen voor vracht- en personenautoTMs. Met de uitvoering van het Nationaal Samenwerkingsprogramma Luchtkwaliteit (NSL) wordt verder bijgedragen aan het beperken van de gezondheidsschade als gevolg van luchtverontreiniging door stikstofdi- oxide en fijnstof. De berekeningen in de monitoringsrapportage 2012 laten zien dat de Europese grenswaarde voor NO2 in 2015 nog maar op een beperkt aantal locaties wordt overschreden. Het RIVM voorziet daarna een verdere daling van de NO2concentraties in de lucht en verwacht dat deze op wat langere termijn (uiterlijk 2020) ruim onder de Europese normen zullen liggen. Ozon op leefniveau Hoewel de piekbelasting van ozon (zomersmog) in Nederland is verminderd, is er sprake van een langzame toename van de achtergrond- concentratie. Deze toename is grotendeels afkomstig uit het buitenland. Omdat ozon niet rechtstreeks wordt geëmitteerd maar ontstaat door fotochemische processen in de atmosfeer, is mijn beleid vooral gericht op het terugdringen van de emissie van stoffen die aan de ozonvorming bijdragen: stikstofdioxide, vluchtige koolwaterstoffen en methaan. Aangezien methaan tevens een krachtig broeikasgas is, kunnen het lucht- en klimaatbeleid elkaar versterken. Met de toetreding in 2012 tot de internationale «Climate and Clean Air Coalition», gericht op het terug- dringen van «short-lived climate pollutants», waaronder methaan en roet («black carbon»), ijvert Nederland hiermee voor een krachtige interna- tionale aanpak van zowel klimaatverandering als luchtverontreiniging. Grond- en oppervlaktewater De grond- en oppervlaktewaterkwaliteit is sinds de jaren tachtig verbeterd. Zuivering van rioolwater en dalende bodemoverschotten in de landbouw Tweede Kamer, vergaderjaar 2012Œ2013, 33 037, nr. 492 hebben daaraan bijgedragen. In het grondwater in het zuidelijke zand- en lössgebied wordt de nitraatnorm overschreden. Het oppervlaktewater voldoet verspreid over Nederland nog niet aan de normen voor een goede ecologische toestand als gevolg van een overmaat aan stikstof en fosfaat. De doorwerking van het huidige beleid zorgt naar verwachting in beperkte mate voor een verdere verbetering van de kwaliteit van het grond- en oppervlaktewater. Mondiale milieuveranderingen Lachgas is naast een sterk broeikasgas ook medeverantwoordelijk voor afbraak van de ozonlaag en daarmee het veroorzaken van huidkanker. De belangrijkste bron van lachgas in Nederland is de landbouw. Het mestbeleid gericht op het terugdringen van het stikstofoverschot heeft samen met het reduceren van de lachgasemissie in de salpeterindustrie ervoor gezorgd dat de emissie sinds 1990 is gehalveerd. Reactie op hoofdpunten van signalement Stagnatie van stikstofbeleid Volgens de Gezondheidsraad lijkt de werking van het stikstofbeleid de laatste jaren te stagneren en de voortgang af te vlakken. Het beeld is gedifferentieerd voor de verschillende stikstofverbindingen waarop gestuurd wordt. Zo is dankzij het gevoerde beleid de emissie van ammoniak en stikstofoxiden sinds 1990 met meer dan 50% terugge- drongen. Hoewel het tempo van de afname, met name van ammoniak, is verminderd, is er nog steeds sprake van een dalende trend en bevinden de emissies van zowel ammoniak als stikstofoxiden zich inmiddels beneden de geldende NEC-plafonds. Tussen 2006 en 2010 is er geen duidelijke trend in de verbetering van de waterkwaliteit waar te nemen. De lachgasemissie is wel sterk afgenomen, met name als gevolg van de reductie bij salpeterzuurproductie. De relatief goedkope maatregelen zijn de afgelopen jaren genomen en hebben hun effect gehad. Het aanpakken van de resterende emissies wordt steeds lastiger. Aan de ene kant is Nederland voor bronbeleid in verkeer afhankelijk van Europa. Aan de andere kant kosten maatregelen om stikstof uit de landbouw en andere bronnen verder terug te dringen steeds meer geld. Verdere intensivering stikstofbeleid De Gezondheidsraad concludeert dat het uit het oogpunt van volksge-zondheid wenselijk is het lopende stikstofbeleid onverminderd voort te zetten en de hoeveelheid reactief stikstof in Nederland versneld terug te brengen. De milieukwaliteit verbetert langzaam, iets dat als gevolg van het na-ijlen van genomen maatregelen naar verwachting de komende jaren nog doorzet. Toch blijven stikstofniveaus waarbij geen nadelige effecten voor de gezondheid en de natuur optreden voorlopig buiten bereik. Dit kabinet wil deze doelen binnen bereik brengen en de geconstateerde stagnatie doorbreken. Hiervoor zie ik de volgende aangrijpingspunten: Aangezien de stikstofverbindingen die in Nederland uit de lucht deponeren voor circa 30% uit de omringende landen afkomstig zijn, is een voortvarende Europese aanpak van belang. In 2013, het Europese «Jaar van de Lucht», wordt binnen de EU onderhandeld over de herziening van het Europese luchtbeleid en zal de Europese Commissie naar verwachting Tweede Kamer, vergaderjaar 2012Œ2013, 33 037, nr. 493 met voorstellen komen voor nieuwe, aangescherpte NEC-plafonds voor ammoniak en stikstofoxiden voor 2025/2030. Nederland zal daarbij pleiten voor aanvullende bronmaatregelen en zich actief inzetten om in Europa overeenstemming te bereiken over de doelen voor de komende periode. Daarnaast zal Nederland binnen de EU ten eerste pleiten voor een goede naleving van reeds bestaande luchtkwaliteitsafspraken, zoals in de Richtlijn Industriële Emissies, en ten tweede inzetten op het verbeteren van de testcycli van motoren van vracht- en personenautoTMs die gebruikt worden om na te gaan of aan de Euro-normen is voldaan. Ik ga er vanuit dat met deze maatregelen een verdere vermindering van de stikstofe- missies zal worden bereikt, die ook zal leiden tot een verlaging van de achtergrondconcentraties en daarmee een verbetering van de Neder- landse luchtkwaliteit. In het kader van de Nitraatrichtlijn wordt momenteel onderhandeld over het actieprogramma voor de periode 2014 Œ 2017. Hierin worden de stappen genomen om het grondwater in de resterende probleemgebieden aan de norm te laten voldoen. Wat betreft de verbetering van de opper- vlaktewaterkwaliteit verwacht ik dat de landbouwsector concrete stappen zet op basis van het Deltaplan Agrarisch Waterbeheer. Uw Kamer wordt in een aparte brief geïnformeerd over de inzet voor het actieprogramma. In het kader van de Programmatische Aanpak Stikstof (PAS) worden maatregelen getroffen om de bedreigde habitattypes, die in het kader van Natura 2000 zijn aangewezen, te beschermen. Hierbij worden de verschil- lende bronnen van stikstofdepositie integraal aangepakt. Daarnaast wordt ernaar gestreefd om, met behoud van de natuurdoelstellingen, ruimte te maken voor nieuwe economische ontwikkelingen. Belang van internationale dimensie De stikstofproblematiek speelt wereldwijd. De mondiale emissie van reactief stikstof blijft almaar groeien waarbij er een nauwe samenhang bestaat met de toename van de wereldbevolking en van de welvaart per hoofd van de bevolking. De verwachte verdere groei van de stikstofe- missie concentreert zich in snel ontwikkelende landen, met name rond stedelijke gebieden en kustzones. Daarnaast is er ook sprake van stikstoftekorten zoals in Afrika en delen van Azië. De Gezondheidsraad wijst op het grote belang voor de volksgezondheid van internationaal onderzoek en internationale onderhandelingen. Ik onderschrijf dit. Hierboven ben ik reeds ingegaan op de Nederlandse internationale inzet, met name binnen de EU. Daarnaast ondersteunt het Rijk internationaal onderzoek en werkt het actief aan kennisdelen op dit terrein. Via het ondersteunen van onderzoek zoals het European Nitrogen Assessment (2011) draagt Nederland bij aan het verder verkennen van de stikstofproblematiek en de mogelijke beleidsopties. Ook is Nederland betrokken bij het «Global Partnership on Nutrient Management». Hierbij gaat het om het delen van kennis rondom het optimaliseren van het nutriëntengebruik (waaronder stikstof) in de landbouw, om zo de voedselzekerheid veilig te stellen. Ontwikkeling indicatoren De Gezondheidsraad wijst op het belang van indicatoren om te kunnen bepalen welke combinaties van maatregelen optimaal zijn en om de voortgang van het beleid te kunnen volgen. Voor gezondheidsgerela- teerde effecten zijn primair de lokale en nationale indicatoren van belang. Tweede Kamer, vergaderjaar 2012Œ2013, 33 037, nr. 494 Op dit moment hanteren we indicatoren voor bodem-, water- en luchtkwa- liteit. De ontwikkelingen in deze indicatoren worden periodiek (minimaal om de twee jaar) gemonitord door het Planbureau voor de Leefomgeving (PBL) in de «Balans van de Leefomgeving». In de meest recente digitale «Balans van de Leefomgeving» uit 2012 heeft het PBL op verzoek van mijn ministerie de rapportage rondom stikstof uitgebreid met een onderdeel over integraal stikstof. Daarin zijn indicatoren opgenomen waarmee de voortgang, het effect en het handelingsperspectief van het «geheel» van het huidige stikstofbeleid in beeld worden gebracht2. Indicatoren zijn onder meer: de stikstofintensiteit van de Nederlandse economie, de overschrijding van milieunormen voor stikstof en de fysieke effecten van stikstofverontreiniging. Het is de bedoeling om deze ontwikkelingen te blijven monitoren. Andere voedselconsumptie Als een voorbeeld om de nationale beleidsruimte beter te benutten wijst de Gezondheidsraad op de mogelijkheid om via een andere voedselcon- sumptie de verliezen van reactief stikstof naar het milieu te verkleinen. Volgens de raad valt met ander eetgedrag zonder nadelen Œ zelfs met enig voordeel Œ voor de Nederlandse volksgezondheid een bijdrage te leveren aan het terugdringen van de hoeveelheid reactief stikstof die in ons land in omloop is. In het recent verschenen UNEP rapport Our Nutrient World wordt eveneens een pleidooi gehouden voor een verlaging van de consumptie van dierlijk eiwit. Ik onderschrijf de opvattingen van de raad en UNEP dat het voor een verduurzaming van de voedselketen belangrijk is dat er niet alleen een verduurzaming van de productieketen noodzakelijk is, maar dat ook een verduurzaming van de consumptie in Nederland en andere landen gewenst is. De Staatssecretaris van EZ zal hier nader op ingaan in haar beleidsbrief over Voedsel. Afsluitend Zoals uit het bovenstaande blijkt, heeft het stikstofbeleid onze aandacht en boeken we nog steeds voortgang. Uitgangspunt voor mij is dat het milieubeleid zoveel mogelijk aan de voorkant van de keten stuurt, zodat wordt voorkomen dat verontreinigingen ontstaan. Dat sluit aan bij het denken in kringlopen. Dit geldt in het bijzonder voor de stikstofproble- matiek. Door bijvoorbeeld aan te sturen op nog schonere motoren en stikstofarm veevoer wordt een hele cascade aan stikstofproblemen voorkomen. De staatssecretaris van Infrastructuur en Milieu, W.J. Mansveld 2http://themasites.pbl.nl/balansvandeleefomgeving/2012/integraal-stikstofTweede Kamer, vergaderjaar 2012Œ2013, 33 037, nr. 495
